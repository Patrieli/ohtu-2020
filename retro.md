Retrospektiivissä (retro) käydään läpi tiimin kesken  edellinen sprintti, mikä meni 
kuluneella sprintillä hyvin ja mitä kehitettävää on. Tarkoituksena on päättää 
konkreettiset parannustoimet tulevia sprinttejä varten.

Toimintatavat retron pitämiselle vaihtelevat. Yksi yleisimmistä tekniikoista on Start, Stop, Continue, More of, Less of Wheel. Kyseisessä tekniikassa tiimin jäsenet miettivät yhdessä mitä tiimin tulisi aloittaa (Start), mitä tulisi lopettaa (Stop), mitä pitäisi jatkaa (Continue), mitä pitäisi tehdä enemmän (More of), sekä mitä pitäisi tehdä vähemmän (Less of). Tarkoituksena olisi saada jokaiseen kategoriaan huomioita, jotta keskustelu tiimin toiminnasta olisi mahdollisimman kattavaa sekä ymmärretään mitä parannettavaa toiminnassa on.

Toinen esimerkki retron pitämiselle on Glad, Sad, Mad -tekniikka. Kyseisessä tekniikassa jokainen tiimin jäsen kirjoittaa havaintoja tiketteihin, muutoksiin sekä toimintatapoihin liittyen ja luokittelee havainnot joko Glad, Sad tai Mad. Tämän jälkeen jäsenet esittelevät omat havainnot tiimille vuorollaan. Lopuksi jokainen jäsen antaa ääniä havainnoille, mitkä pitäisi ottaa jatkokäsittelyyn.